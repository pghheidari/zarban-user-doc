---
sidebar_position: 1
title: معرفی صندوق
slug: /vault-intro
---

# صندوق زربان

## صندوق زربان چیست و چه مزیتی دارد؟

صندوق زربان در اصل یک سرویس دهنده‌ ایجادِ موقعیت بدهی ریالی است. نکته‌ مهم و نوآورانه در این صندوق این است که برای اولین بار می‌توان مستقیم دارایی کریپتویی را تبدیل به موقعیت بدهی ریالی کرد و از سود آن بهره برد. تفاوت اصلی صندوق با بازار زربان در این است که صندوق فقط و فقط برای ایجاد موقعیت بدهی ریالی کاربرد دارد.

## تفاوت صندوق و بازار وام و سپرده چیست؟

در بخش صندوق طرح های متنوعی برای ایجاد استیبل کوین ZAR وجود دارد که برای ایجاد ZAR کافی است یکی از طرح‌ها را انتخاب کنید و مطابق با وثیقه تعیین شده در همان طرح (دای یا اتریوم)، وثیقه مورد نظر را فراهم کنید تا ZAR ایجاد شود.

بخش وام گیری و سپرده گذاری به این صورت است که از بین انواع رمزارزهای قابل سپرده گذاری هر تعداد که مدنظر دارید واریز و مطابق ارزش آن‌ها در گذر زمان سود دریافت می‌کنید. در صورتی که تمایل به وام گیری داشته باشید، از بین رمزارزهای قابل وام گیری، همه یا بخشی از سپرده‌های خود را تبدیل به وثیقه می‌کنید و مطابق با ارزش آن‌ها و نرخ وام‌های توکن‌های قابل وام گیری، مقدرای از یک یا چند نوع توکنی را که تمایل داشته باشید وام می‌گیرید.

دقت کنید که بخش صندوق‌های ZAR و وام گیری و سپرده گذاری کاملا از هم مجزا هستند و وثیقه‌های بخش وام گیری شما با وثیقه های موجود در صندوق‌ها همبستگی ندارند.

##  زر (ZAR) چیست؟ 

ZAR توکن ایجاد موقعیت بدهی ریالی است با قیمت ثابت. توکن‌های قیمت ثابت در بازار کریپتو انواع مختلفی دارند. ZAR و فرآیند‌های آن دقیقا از توکن DAI الهام گرفته شده است؛ یعنی به ازای هر مقدار وثیقه‌ای که در سیستم قرار گیرد، توکن ZAR با نرخ هزارتومان صادر می‌شود که در اصل برای فرد وثیقه‌کننده ایجاد بدهی ریالی می‌کند. این یعنی فرد بیشتر از مبلغِ دریافتی خود باید وثیقه کرده تا بتواند ما‌به‌ازای ریالی آن را دریافت کند. نوسان قیمتی توکن هم به وسیله آن مبلغِ اضافه‌ نگهداری شده از سوی سیستم کنترل می‌شود تا بتوان قیمت توکن را دقیقا ۱۰۰۰ تومان نگه داشت.


## پراکسی هوشمند چیست؟

پراکسی در واقع همان قرارداد هوشمند است که به شما اجازه میدهد به راحتی با پروتکل های پلتفرم زربان تعامل داشته باشید، تا صندوق هایتان را مدیریت کنید، ZAR تولید کنید و ... . شما فقط نیاز دارید یک بار به ازای هر کیف پول این کار را انجام دهید و کلیه صندوق هایتان به واسطه همین پراکسی مدیریت میشود. 

پس برای انجام سایر عملیات، ساخت صندوق های دیگر و ... نیازی به ساخت پراکسی جدید نیست و میتوانید مطمئن باشید که تنها یک بار این کارمزد را پرداخت میکنید. این کارمزد مستقیما به شبکه آربیتروم برای راه اندازی کلیه پیش نیازهای لازم برای برقراری ارتباط با زربان و تکنولوژی های پایه پرداخت میشود. 

در نظر داشته باشید که هیچ گاه پولی را به آدرس پراکسی ارسال نکنید.

## چرا باید ZAR بگیرم؟

ZAR در اصل ایجاد یک موقعیت بدهی ریالی است. دلیل اصلی اقتصادی‌ای که می‌تواند این توکن را جذاب کند، وضعیت تورمی ریال است. اینکه بتوان در مقابل رمزارزهای خود موقعیت ریالی ایجاد کرد، قدرت نقدینگی را بیشتر می‌کند و اجازه می‌دهد که بدون گیر افتادن در موج‌های تورمی، بتوان از دارایی استفاده‌ مناسب کرد.

همچنین برای کسانی که ZAR دریافت می‌کنند امکاناتی مانند ایجاد استخر نقدینگی و سپس دریافت توکن LP به عنوان وثیقه در نظر گرفته شده که این فرآیند را سودآورتر هم می‌کند.

## نسبت قیمت وثیقه رمزارزی به وام ZAR چگونه تعیین می‌شود؟ 

این نسبت با مکانیزم غیرمتمرکز دیگری جدا از پلتفرم زربان و قرارداد هوشمند اوراکل تعیین می‌شود. به صورتی که اوراکل با مکانیزم هوشمند و غیرمتمرکز نسبت درست در دنیای خارج را پیدا می‌کند و به بلاکچین ارائه می‌دهد. سایر قراردادهای هوشمند زربان از آن نسبت استفاده می‌کنند تا معیار درستی از قیمت داشته باشند.

## چرا قیمت ZAR همیشه ۱۰۰۰ تومان خواهد ماند؟

توکن ZAR از آن دسته استیبل کوین هایی ک با نسبت یک به یک با ارز فیات پشتیبانی می‌شوند، نیست و مکانیزم پیچیده تری برای برقراری ثبات قیمت دارد. مشابه سیستم بانکی که در ازای دادن وام، از مشتریان وثیقه و سود مشخص دریافت میشود، توکن ZAR نیز عملکردی مانند سیستم بانکی دارد و پشتوانه آن ارزهای دیجیتال دیگر است. 

کاربران در پلتفرم زربان میتوانند با فراهم کردن دای (DAI) یا اتریوم (ETH) به عنوان وثیقه و پرداخت سود، استیبل کوین ZAR معادل با ۱۰۰۰ تومان قرض بگیرند که این وثیقه در قراردادهای هوشمند قفل میشود.

نکته مهم در این فرآیند این است که ZAR به شکل «بیش وثیقه» تولید می‌شود. مقدار این وثیقه ها بسته به طرح های مختلف موجود در زربان میبایست حداقل ۱.۸ یا ۲.۲ برابر مقدار ZAR دریافتی باشد. این ویژگی باعث میشود تا همیشه مبلغی بیش از تمام داراییِ موجود ZAR در بازار، وثیقه در صندوق وجود داشته باشد. همچنین چون قیمت ارزهای دیجیتال نظیر اتریوم نوسان دارد، در صورتی که ارزش وثیقه دقیقا برابر با مقدار قرض داده شده باشد و قیمت اتریوم کاهش پیدا کند، امکان بازپرداخت وام وجود ندارد. 

به عنوان مثال با انتخاب طرح ETHA از میان طرح های موجود در قسمت صندوق زر، اگر ۱۰۰ میلیون تومان زر بخرید باید ۱۸۰ میلیون تومان اتر سپرده بگذارید. یعنی نسبت ۱.۸ به ۱ دارد. 

هر چقدر ارزش وثیقه بیشتر باشد، امکان مصادره وثیقه کمتر و موقعیت کاربر امن تر هست. زمانی که کاربر وام را بازپرداخت میکند، وثیقه ای که قفل شده بود آزاد میشود و توکن های ZAR برگردانده شده، سوزانده میشود. در صورتی هم که قیمت وثیقه کاهش پیدا کرده و به آستانه مصادره برسد، وثیقه به مزایده گذاشته میشود تا با آن توکن ZAR خریداری شده و بدهی موجود در سیستم پرداخت گردد و سپس توکن ZAR سوزانده شود. 

پارامتری که تضمین میکند تا قیمت ZAR همیشه ثابت و برابر با ۱۰۰۰ تومان باقی بماند، کارمزد ثبات هست. در شرایطی که به دلیل نوسانات لحظه ای تقاضا، توکن زر توازنش را از دست بدهد، تغییر کارمزد ثبات منجر به استیبل ماندن قیمت توکن میشود. به این صورت که اگر به عنوان مثال، کارمزد ثبات از ۱٪ به ۸٪ افزایش پیدا کند، کاربرانی که توکن ZAR قرض گرفته بودند، تشویق میشوند تا بدهی شان را پرداخت کنند. در شرایطی هم که کارمزد ثبات ها کاهش پیدا کند، مردم تشویق میشوند تا توکن ZAR را ایجاد کنند.

تعداد کل توکن های ZAR موجود در بازار نیز بستگی به مقدار کل وثیقه ای دارد که در قراردادهای هوشمند قفل شده است.