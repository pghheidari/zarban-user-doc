---
sidebar_position: 4
title: لیکویید شدن (مصادره وثیقه)
slug: /liquidation
---

# لیکویید شدن (مصادره وثیقه)

## لیکوییدیشن یا مصادره وثیقه چیست؟

لیکوییدیشن در اصل نقد شدن کل دارایی و مصادره‌ آن است. اگر بخواهیم ساده توضیح دهیم، لیکوییدیشن موقعی اتفاق می‌افتد که میزان بدهی از مرز امنِ وثیقه عبور کند و فرد بیش از اندازه‌ ارزش وثیقه‌اش بدهکار می‌شود. در این شرایط دارایی او ضبط شده و برای لیکوییدیتورها به حراج گذاشته شود. لیکوییدیتورها هم می‌توانند این وام ضبط شده را با بهترین نرخ بخرند و در اصل بخشی از سود وام را دریافت کنند. پس از لیکویید شدن، مبلغ کل وام و هزینه‌های لیکوییدیشن کامل کسر می‌شود و در صورت باقی ماندن بخشی از اصل وثیقه، واریز به حساب کاربر انجام می‌شود.

## آیا ممکن است دارایی خود را از دست دهم؟

زمانی که شاخص سلامت به پایین‌تر از عدد یک برسد، در هربار مصادره حداکثر ۵۰٪ بدهی وام گیرنده، کارمزد مصادره و پاداش مصادره برای مصادره کننده (که مقدار آن به نوع وثیقه و ریسک موجود بستگی دارد) از وثیقه کاربر کسر خواهد شد و این فرایند ممکن است چندین بار تکرار شود تا کل بدهی وام گیرنده صاف شود. پس بهتر است که پیش از مصادره توسط سیستم خودتان از خطر کاهش شاخص سلامت جلوگیری کنید.

## آیا می‌شود چند دارایی مختلف را وثیقه کرد؟

بله. می‌توان از چند توکن برای تجمیع وثیقه‌ها استفاده کرد.

## آیا توکن LP متعلق به ZAR را می‌توان وثیقه کرد؟

بله. کاربر می‌تواند توکن LP دریافتی از UNISWAP را به پلتفرم زربان بیاورد و نسبت به ارزش آن، وام بگیرد.

## آیا ممکن است تمام دارایی‌ها تبدیل به وثیقه شوند؟

خیر. رمزارزهای قابل سپرده‌گذاری در بخش سپرده محدود هستند. در صورتی که رمزارزی خارج از لیست مذکور داشته باشید، باید ابتدا آن را در فرآیند سواپ (Swap) به یکی از رمزارزهای قابل سپرده گذاری تبدیل کنید. سپس از لیست موجود، رمزارز مورد نظر خود را به عنوان وثیقه انتخاب کنید. همچنین از بین همه سپرده‌های موجودی که قابلیت وثیقه شدن دارند می‌توانید انتخاب کنید که چه مواردی به عنوان وثیقه وام استفاده شود.

## تا چند درصد وثیقه خود را می‌توانم وام بگیرم؟

بیشترین مقداری که می‌توانید وام بگیرید به دو عامل بستگی دارد: ۱. نسبت وام به وثیقه‌ای که برای هر دارایی از سوی سیستم تعیین شده، ۲. حجم نقدینگی موجود در بازار. برای مثال شما نمی‌توانید رمزارزی را وام بگیرید که نقدینگی کافی برای آن وجود ندارد یا به دلیل نسبت LTV شاخص سلامت به شما اجازه این کار را نمی‌دهد. با توجه به موارد مذکور، مقدار وام دریافتی از ۴۰ درصد تا ۸۰ درصد متغیر است.

## آیا ممکن است دارایی من وثیقه نشود؟

اگر دارایی قابلیت وثیقه شدن نداشته باشد در صفحه وام‌دهی و استقراض، روبه‌روی نام آن توکن مشخص می‌شود و خواهید دید که آیا آن توکن را می‌توانید به عنوان وثیقه خود انتخاب کنید یا خیر.

اگر تمایل داشته باشید تا دارایی بخصوصی را از حالت وثیقه در بیاورید، در صورتی که شاخص سلامت پایین نیاید می‌توانید این کار را انجام دهید.