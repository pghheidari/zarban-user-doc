---
sidebar_position: 1
title: معرفی بازار وام و سپرده
slug: /lend-and-deposit-intro
---

# معرفی بازار وام و سپرده

## چرا با وجود بیشتر بودن ارزش وثیقه نسبت به وام، باید وام بگیرم؟ 

وام‌گیری در پلتفرم‌های غیرمتمرکز یک دلیل اصلی دارد: نگه داشتن اصل سرمایه به شکل ارزی با امنیت بیشتر. در نظر بگیرید که مثلا بتوانید از طلای نگه داشته شده در خانه وام بگیرید؛ زربان دقیقا چنین قابلیتی را به شما ارائه می‌دهد. مبلغ وثیقه هم همیشه بیشتر از وام است تا اگر کاربر از طریق دارایی موجود در استخر، وام دریافت کرد و ارزش وام دریافتی‌اش به علت نوسانات آن ارز، افزایش یافت زربان بتواند مانع از ضرر او شود و امنیت دارایی وام دهندگان را در مقابل نوسانات قیمت تضمین کند.

## صاحب زربان کیست؟

زربان یک پلتفرم ایرانی و غیرامانی برای انجام امور مالی غیرمتمرکز است و از این جهت که با قراردادهای هوشمند سروکار دارد؛ در اصل یک ماشین بزرگ وام‌دهی و وام‌گیری بر بستر بلاکچین است که به صورت خودکار عمل می‌کند. خودش صحت سنجی می‌کند و خودش محاسبه می‌کند که هزینه‌ وام‌گیری و سود‌های سالانه چقدر است و شرایط بازپرداخت به چه شکلی است.

به همین دلیل هیچ دخالتی به صورت متمرکز برای دستکاری یا تغییر در پلتفرم وجود ندارد. این این رو می‌توان گفت که سازندگان زربان در واقع، کنترل کنندگان زربان نیستند. شرکت بیتکس، توسعه دهنده پلتفرم زربان است.

## کارمزد و هزینه‌ها در زربان چطور است؟ (فقط کارمزد شبکه؟ بهره‌ی وام؟)

کارمزدها به دو بخش تقسیم می‌شوند: 

۱. کارمزد شبکه بلاکچین: کارمزد شبکه، هزینه‌ای است که هر کس بابت فعالیت بر بستر بلاکچین باید بپردازد. دریافت کننده این کارمزد، زربان نیست و کاربر آن را برای اجرای دستوراتش پرداخت می‌کند.

۲. کارمزد زربان: کارمزد زربان هزینه‌ای است که پلتفرم برای خدماتی که ارائه می‌دهد، دریافت می‌کند. سود دریافتی از وام‌دهی و سود پرداختی از وام‌گیری به صورت آنلاین در پلتفرم محاسبه می‌شود.

## چه شبکه‌هایی را پشتیبانی می‌کنیم؟

هم اکنون در زربان از شبکه آربیتروم (Arbitrum) پشتیبانی می‌شود و ضرب توکن ZAR نیز روی همین شبکه انجام می‌گیرد. شبکه آربیتروم یک بلاکچین لایه ۲ روی شبکه اتریوم است که کارمزد انتقالی کمتر از شبکه اتریوم دارد و از امنیت شبکه اتریوم بهره می‌برد در عین حال تراکنش‌ها با سرعت بیشتری انجام می‌شوند.

در آینده امکان انتقال به شبکه های دیگر و پشتیبانی از آن‌ها فراهم خواهد شد.

## پایایی سیستم زربان چگونه است؟

ضمانت اجرایی و پایداری سیستم زربان شبکه‌ی اتریوم است. مادامی که شبکه‌ی اتریوم کار کند قراردادهای هوشمند زربان مطابق انتظار اجرا و از دارایی کاربران و بدهی سیستم حفاظت خواهد شد.
