---
sidebar_position: 2
title: سپرده گذاری (وام دهی به دیگران)
slug: /deposit
---

# سپرده گذاری (وام دهی به دیگران)

## چطور سپرده‌گذاری کنیم؟ 

برای سپرده‌گذاری، ابتدا کیف پول خود را به زربان متصل کنید. حالا با کلیک روی هر کدام از توکن‌های موجود در بازار نقدینگی یا رمزارزهای قابل سپرده‌گذاری در بخش سپرده و وام، نوع سپرده خود را انتخاب کنید. برای این کار روی دکمه «سپرده‌گذاری» کلیک و با توجه به موجودی کیف پولتان، مقدار سپرده‌تان را مشخص کنید. در این حالت سود سالانه سپرده‌ و شاخص سلامت خود را خواهید دید. علاوه بر آن، می‌بینید که از این سپرده (توکنی که قصد سپرده‌گذاری آن را دارید) می‌شود به عنوان وثیقه وام گیری استفاده کرد یا خیر. 

پایین این اطلاعات، میزان حدودی کارمزد شبکه برای این تراکنش هم نوشته شده است. در صورت موافقت بر دکمه «تایید» کلیک کنید. پس از ثبت تراکنش پیام سپرده گذاری موفق را خواهید دید و با مراجعه به کیف پولتان می‌بینید که موجودی از کیف پول شما کسر و به حساب شما در زربان افزوده شده است. 

در گذر زمان شاهد افزایش سود سالانه سپرده‌ به موجودی خود در زربان خواهید بود و هر موقع تمایل داشته باشید می‌توانید تمام یا بخشی از سپرده خود را برداشت و به کیف پول خود منتقل کنید.

## چطور وام دهیم؟

وام دادن در حقیقت همان سپرده‌گذاری است؛ به محض انتقال دارایی شما به بازار زربان، دارایی‌تان به استخر نقدینگی وام منتقل می‌شود و دیگران می‌توانند از آن وام بگیرند و شما در سودش شریک شوید. درصد سود مرکب سالاانه‌ رمزارزها را می‌توانید در مقابل هر رمزارز ببینید.

## چطور سپرده خود را برداشت کنم؟

برای این کار در بخش «سپرده‌های من» روی دکمه «برداشت» جلوی هر سپرده گذاری کلیک و مقداری را که قصد برداشت آن را دارید وارد کنید. در اینجا مقدار حدودی کارمزد شبکه، مقداری که همچنان به عنوان سپرده باقی می‌ماند و مقدار نهایی شاخص سلامت خود را پس از انجام این تراکنش خواهید دید. در صورت موافقت، روی «تایید» کلیک کنید. بعد از انجام این تراکنش پیام «برداشت موفق» را مشاهده خواهید کرد و موجودی مدنظر را در کیف پول خود مشاهده می‌کنید.

فقط توجه داشته باشید که اگر از سپرده خود به عنوان وثیقه استفاده کرده باشید ممکن است برای جلوگیری از پایین آمدن شاخص سلامت، اجازه برداشت همه یا بخشی از سپرده خود را نداشته باشید. علت جلوگیری از برداشت در این شرایط، امکان ضرر و زیان ناخواسته برای شماست. در این شرایط کافی است تمام یا بخشی از وام خود را به زربان پس دهید.

## چطور در زربان سود کسب کنم؟

۳ راه برای کسب سود در پلتفرم زربان وجود دارد:

- **سود سپرده در بازار نقدینگی**
رمزارزهایی که شما در این سیستم سپرده گذاری کرده‌اید به وام گیرندگان با نرخ سود متغیر وام داده می‌شود. سودی که از وام گیرندگان دریافت می‌شود با کسر هزینه تراکنش‌ها به سپرده گذاران پرداخت می‌شود.
نکته شایان توجه این است که میانگین نرخ سود متغیر بر اساس نسبت استفاده مشخص می‌شود. هر قدر نسبت استفاده بیشتر باشد، میزان تقاضا برای قرض گرفتن آن رمزارز نیز بیشتر است که منجر به پرداخت نرخ بهره بالاتر به سپرده گذاران می‌شود.
- **سود کارمزد معاملات در استخر نقدینگی**
با تامین نقدینگی در استخر نقدینگی uniswap، بخشی از کارمزدهای دریافتی معاملات انجام شده توسط uniswap به شما اختصاص پیدا میکند.
- **سود Staking** 
پس از تامین نقدینگی در استخر نقدینگی، uniswap به شما توکنی میدهد که شما با استیک کردن آن توکن در پلتفرم زربان، بخشی از مجموع درآمدهای زربان به حساب شما واریز میشود. 

## چطور سود سپرده خود را برداشت کنم؟

برداشت سود سپرده کاملا مشابه برداشت سپرده است که در بخش «چطور سپرده خود را برداشت کنم» شرح داده شد. در گذر زمان شاهد افزایش سود سالانه سپرده‌ به موجودی خود در زربان خواهید بود و هر موقع تمایل داشته باشید می‌توانید تمام یا بخشی از سپرده خود را برداشت و به کیف پول خود منتقل کنید. 

برای این کار در بخش «سپرده‌های من» روی دکمه «برداشت» جلوی هر سپرده گذاری کلیک و مقداری را که قصد برداشت آن را دارید وارد کنید. در اینجا مقدار حدودی کارمزد شبکه، مقداری که همچنان به عنوان سپرده باقی می‌ماند و مقدار نهایی شاخص سلامت خود را پس از انجام این تراکنش خواهید دید. در صورت موافقت، روی «تایید» کلیک کنید. بعد از انجام این تراکنش پیام برداشت موفق را مشاهده خواهید کرد و موجودی مدنظر را در کیف پول خود مشاهده می‌کنید.

## کمترین و بیشترین مقدار سپرده‌گذاری چقدر است؟

هر مقداری که بخواهید می‌توانید سپرده گذاری کنید و هیچ حداقل یا حداکثری برای آن وجود ندارد. تنها در نظر داشته باشید که برای مقادیر خیلی کم، ممکن است هزینه پردازش تراکنش بیشتر از دریافتی مورد انتظار باشد. توصیه می‌شود برای مقادیر خیلی کم این مورد را در نظر بگیرید.

## حداکثر وامی که می‌توانم از زربان بگیرم چقدر است؟

بیشترین مقداری که می‌توانید وام بگیرید بستگی دارد به: ۱. نسبت وام به وثیقه‌ای که برای هر دارایی از سوی سیستم تعیین شده، ۲. حجم نقدینگی موجود در بازار. برای مثال شما نمی‌توانید رمزارزی را وام بگیرید که نقدینگی کافی برای آن وجود ندارد یا به دلیل نسبت LTV شاخص سلامت به شما اجازه این کار را نمی‌دهد. با توجه به موارد مذکور، مقدار وام دریافتی از ۴۰ درصد تا ۸۰ درصد متغیر است.

## نرخ سود سپرده‌گذاری چطور تعیین می‌شود؟

نرخ سود ترکیبی از عرضه و تقاضای وام در استخر‌های نقدینگی زربان است. این طبق معادله‌ای همیشه به سمت تعادل کم و زیاد می‌شود و از نوسان بیش از حد جلوگیری می‌کند. برای اطلاع دقیق از روش محاسبه این نرخ، به بخش اطلاعات فنی مراجعه کنید.