---
sidebar_position: 3
title: شاخص سلامت
slug: /health-factor
---

# شاخص سلامت

## شاخص سلامت چیست؟

نسبت وثیقه به وام تحت عنوان شاخص سلامت شناخته می‌شود. شاخص سلامت مقداری عددی است که بیانگر میزان امن بودن وثیقه سپرده گذاری شده از سوی شما نسبت به وامی است که دریافت می‌کنید. به عبارت دیگر این شاخص یعنی شما چقدر به لیکویید شدن نزدیک هستید. این مقدار بر اساس نوسانات بازار و نوع بازپرداخت متغیر است. هر چه این عدد بیشتر باشد، وثیقه کاربر امن‌تر است و رسیدن به آستانه مصادره محتمل نیست. 

در شرایطی که ارزش وثیقه شما نسبت به مقدار وام گرفته شده کاهش پیدا کند، شاخص سلامت کاهش می‌یابد و ریسک مصادره شدن افزایش پیدا می‌کند. 

پلتفرم زربان با اضافه کردن شرایط رنگی به این بخش در سایت، با رنگ‌های سبز و زرد و قرمز ضریب ریسک را به شکل تصویری هم به کاربر نشان می‌دهد.

## شاخص سلامت چطور کار می‌کند؟

عدد شاخص سلامت باید همیشه بیشتر از یک باشد. این عدد هر وقت هر مقدار زیر ۱ بیاید، بخشی از وثیقه‌ کاربر مصادره می‌شود؛ یعنی ارزش وثیقه به میزان وام رسیده یا سود وام آنقدر زیاد شده که مبلغ امنِ وثیقه را پوشش داده است. برای بالا نگه داشتن شاخص سلامت بالای یک یا باید مقداری از وام را بازپس داد یا به وثیقه اضافه کرد. این شاخص همیشه در حال چک کردن قیمت وثیقه و میزان وام است و اگر نسبت این دو به هم بریزد و بیش از حد به هم نزدیک شوند، مصادره وثیقه یا لیکوییدیشن اتفاق می‌افتد.

## موقع پایین آمدن شاخص سلامت چه کنم؟

بر اساس نوسانات ارزش سپرده‌های شما، شاخص سلامت ممکن است کاهش یا افزایش داشته باشد. برای اینکه از کاهش شاخص سلامت که منجر به خطر مصادره می‌شود جلوگیری کنید، می‌توانید همه یا بخشی از وام را پس دهید یا مقدار سپرده (وثیقه) خود را افزایش دهید تا شاخص سلامت افزایش پیدا کند. معمولا برگرداندن وام، شاخص سلامت را به میزان بیشتری افزایش می‌دهد.