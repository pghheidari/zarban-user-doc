---
title: سوالات متداول
sidebar_position: 5
slug: /faq
---

# سوالات متداول

## آیا برای دریافت وام در زربان نیاز به ضامن دارم؟

خیر. برای دریافت وام کریپتویی در زربان نیاز به هیچ ضامنی ندارید ولی داشتن وثیقه مالی لازم است.

## ال پی توکن چیست و چه ریسک‌هایی دارد؟

توکن LP در اصل رسیدی است که به ازای دریافت نقدینگی به یک استخر، در اختیار کاربر قرار می‌گیرد. توکن LP دارای اطلاعات کامل دارایی شما در استخر است و به شکل سندی برای دارایی کار می‌کند. باید در نظر گرفت ارائه‌ نقدینگی به استخرها ریسک‌های خودش را دارد که می‌توانید آن را در بخش اطلاعات استخرهای نقدینگی مطالعه کنید.

## آیا اپ موبایل زربان موجود است؟

بله به زودی اپلیکیشن موبایل زربان نیز در دسترس شما قرار خواهد گرفت، اما خدمات ما فعلا فقط در وب سایت قابل دسترس است.

## چرا قیمت ZAR همیشه ۱۰۰۰ تومان خواهد ماند؟

ZAR به شکل «بیش وثیقه» ایجاد می‌شود. یعنی همواره ارزش دارایی‌هایی که پشتوانه‌ی آن هستند از ارزش کل ZAR های در گردش بیشتر است. این امر باعث می‌شود که قیمت در محدوده‌ امن باشد و به ثبات برسد. این فرآیند دقیقا شبیه توکن DAI اتفاق می‌افتد.

## آیا برای کار با زربان باید احراز هویت شوم؟

خیر. برای کار با سایت زربان نیازی به احراز هویت ندارید و هویت شما به صورت کاملا مخفی باقی می‌ماند. تنها چیزی که زربان از شما دریافت می‌کند، آدرس عمومی کیف پول شماست که هیچ خطری برای دارایی شما ایجاد نمی‌کند.

## چطور می‌توانم کیف پولم را به زربان متصل کنم؟

برای اتصال کیف پول روی دکمه «اتصال کیف پول» در بالای صفحه سمت چپ کلیک کنید. از بین لیست کیف پول‌های سازگار با سیستم (متامسک و تراست والت)، کیف پول مورد نظر خود را انتخاب کنید و دکمه «اتصال» را بزنید. در صورتی که از پیش، شبکه مورد نظر در کیف پول شما افزوده شده باشد ممکن است فقط نیاز باشد تا به پیام درخواست تغییر شبکه در کیف پول خود پاسخ مثبت دهید، در غیر این صورت باید آدرس آن شبکه را در کیف پول خود اضافه کنید. در صورت موفقیت در انجام این کار بخشی از آدرس کیف پول خود را در بالای سایت سمت چپ مشاهده خواهید کرد.

دقت کنید که برای این کار زربان به هیچ اطلاعات خصوصی از کیف پول شما دسترسی ندارد و تنها آدرس عمومی کیف پول شماست که به سیستم ما وصل می‌شود.

## چطور ZAR ایجاد کنم؟

برای ایجاد ZAR ابتدا کیف پول خود را به سایت زربان متصل کنید سپس به صفحه صندوق ZAR بروید. بعد از مشاهده طرح‌های موجود و بررسی شرایط هر کدام، یکی از طرح‌ها را انتخاب کنید. با کلیک روی هر طرح به صفحه آن هدایت می‌شوید و جزئیات بیشتری می‌بینید.

جزئیات هر طرح شامل موارد زیر است:

- شناسه صندوق: در صورت ایجاد صندوق در این قسمت شناسه صندوق خود را که یک عدد است مشاهده خواهید کرد.
- کارمزد ثبات: کارمزد ثبات نرخ متغیر سالانه (به صورت درصد) است که به بدهی شما اضافه می‌شود و باید آن را بازپرداخت کنید. 
- کارمزد نقدینگی: کارمزد نقدینگی مبلغی است که پس از نقدینگی صندوق شما به بدهیتان اضافه می‌شود. هر وثیقه کارمزد نقدینگی خود را دارد. 
- نسبت وثیقه: نسبت وثیقه با تقسیم ارزش وثیقه بر بدهی ZAR شما محاسبه می‌شود. ارزش وثیقه شما با قیمت روز توکن‌ها تعیین می‌شود. نسبت وثیقه شما باید همیشه بالاتر از حداقل مورد نیاز باشد تا با لیکویید شدن از بین نرود.
- حداقل نسبت وثیقه: نسبت نقدینگی، حداقل نسبت وثیقه‌ای است که باید تحت نظر داشته باشید تا در خطر نقدینگی قرار نگیرید. اگر نسبت وثیقه صندوق شما کمتر از این حداقل باشد، صندوق شما منحل می‌شود و وثیقه شما برای پوشش بدهی فروخته خواهد شد.
- حداقل مبلغ قابل استقراض: حداقل مقدار ZAR است که طبق نوع صندوق باید ایجاد شود.
- مبلغ نقدشوندگی: قیمتی است که اگر قیمت توکن وثیقه شما به آن برسد در خطر لیکویید یا نقد شدن قرار می‌گیرد.
- وثیقه قفل شده: ارزش بخشی از وثیقه شماست که متناسب با ZAR که وام گرفتید قفل شده است.
- بدهی صندوق: به معنی میزان بدهی شما در هر صندوق است و با توجه به میزان وام دریافتی و سود آن تعیین می‌شود.
- مبلغ قابل برداشت: مقداری از وثیقه شماست که می‌توانید آن را برداشت کنید.
- میزان مجاز ایجاد توکن: مقدار ZAR است که علاوه بر وام فعلی خود می‌توانید ایجاد کنید و وام بگیرید.

برای ایجاد صندوق میزان وثیقه واریزی را بر اساس موجودی خود انتخاب کنید و با در نظر گرفتن حداکثر و حداقل مبلغ قابل استقراض، مقدار ZAR را که می‌خواهید ایجاد کنید را وارد کنید. در این حین آپدیت جدید شرایط صندوق را بعد از اعمال تغییرات می‌بینید که به شما کمک می‌کند تا تصمیمات بهتری بگیرید. در صورت موافقت با شرایط، صندوق خود را به این روش (لینک به سوال پایینی) ایجاد کنید.

## اتصال صندوق و پروکسی چگونه است؟

بعد از اتصال کیف پول در صورتی که برای اولین بار یکی از طرح‌های ایجاد ZAR را انتخاب می‌کنید لازم است که قبل از ایجاد صندوق، پروکسی بسازید. دقت کنید که تنها یک بار نیاز به ساخت پروکسی است و برای ایجاد صندوق در دفعات بعدی نیازی به این کار ندارید.

برای ایجاد صندوق ابتدا طرح مورد نظر خود را انتخاب کنید و با دقت به شرایط و ویژگی‌های طرح مورد نظر در قسمت تنظیمات صندوق شما، میزان واریزی و میزان ZAR که تمایل به ایجاد آن را دارید انتخاب کنید و روی ایجاد صندوق کلیک کنید. در مرحله بعد پس از مشاهده تغییرات صندوق مجددا بر روی ایجاد صندوق کیک کنید و سپس اطلاعاتی را در مورد ساخت پروکسی هوشمند مشاهده خواهید کرد. در صورت موافقت بر ساخت پروکسی کلیک کنید. در غیر این صورت ویرایش صندوق را مجددا انجام دهید. ساخت پروکسی هوشمند شامل ۶ مرحله است که به طور خودکار روی شبکه انجام خواهد شد و نیازمند صبر شماست. بعد از تنظیم پروکسی مجددا جزئیات تغییر صندوق را می‌بینید. در صورت موافقت بر ساخت صندوق کلیک کنید. پس از پایان این کار پیام ساخت موفقیت آمیز صندوق را مشاهده خواهید کرد و می‌توانید با کلیک بر مشاهده صندوق، مشخصات و شرایط صندوق خود را ببینید. در این مرحله ZAR دریافتی شما به صورت خودکار وارد کیف پول شما شده است.

دقت کنید که در دفعات بعدی ساخت صندوق نیازی به ساخت پروکسی هوشمند نیست و تنها باید مراحل ساخت صندوق را طی کنید.

## چرا باید به زربان اعتماد کنم؟

امنیت در زربان به دلایل زیر تضمین شده است:

- همیشه میزان وثیقه‌ها بیشتر از وام‌ها خواهد بود و این می‌تواند امنیت اصل پول را هم تضمین کند.
- در پلتفرم زربان همه‌ اتفاقات به شکل آن‌چین (درون زنجیره) می‌افتد. سپرده کاربران تحت قراردادهای هوشمند قرار می‌گیرند و این قراردادها عمومی و شفاف هستند و امکان مداخله یا دستکاری در آن‌ها وجود ندارد. در پی غیرمتمرکز بودن فرآیندها در زربان و عدم دسترسی نهاد یا شخص ثالث، اختیار تمام فرآیندها به دست کاربران زربان است و آن‌ها مالک سپرده‌های خود هستند.
- باگ بانتی (Bug Bounty) جایزه ای هست که در ازای شناسایی ایرادات و باگ‌های فنی پروژه به اشخاص یا سازمان‌ها اهدا می‌شود. در پی آن هکرها تشویق میشوند تا به جای هک سیستم، باگ را گزارش کنند.
- بررسی دقیق اسمارت کانترکت ها توسط سایرین (Audit Smart Contracts) به منظور تایید صحت عملکرد آنها نیز منجر به افزایش امنیت این پلتفرم ها میشود. در طی این پروسه کلیه اقدامات لازم جهت بررسی نقاط آسیب پذیر قراردادهای هوشمند، شبکه و امنیت سیستم انجام میشود. تیم بررسی همچنین چک میکند که آیا در پروژه پروتکل های رایج امنیتی در قراردادهای هوشمند استفاده شده است یا نه و در نهایت پیشنهاداتی در راستای بهبود امنیت سیستم ها ارائه میشود.
- در آخر در مجموع همه اقدامات ذکر شده، باید اشاره کنیم که قراردادهای هوشمند مورد استفاده در پلتفرم زربان فورک DAI هستند. این قراردادها امتحان خودشان را از نظر آسیب پذیری های امنیتی پس داده اند و کاربران در سراسر جهان میتوانند با خیال راحت از خدمات ارائه شده در این پلتفرم ها استفاده کنند.

## مبلغی که در زربان گذاشته‌ام کجا ذخیره می‌شود؟

انتقال سپرده شما توسط قراردادهای هوشمند روی بلاکچین ثبت می‌شود. کد این قراردادها عمومی، متن باز، تایید و بررسی شده هستند. بر اساس مفاد این کدها شما می‌توانید در هر زمان بدون نیاز به تایید فرد دیگری درخواست بازگشت سپرده‌ به حساب خودتان را ثبت کنید. به دلیل ساختار غیرمتمرکز بلاکچین و ماهیت غیر قابل دستکاری قراردادهای هوشمند اگر بدهی به سیستم نداشته باشید و یا شاخص سلامت شما در سطح مناسبی باشد، می‌توانید سپرده خود را برداشت کنید.  

## آیا ممکن است کیف پول یا دارایی من بلاک شود؟

خیر، امکان بلاک شدن کیف پول یا دارایی شما وجود ندارد. 
